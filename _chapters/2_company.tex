\chapter{L'azienda}\label{c:company}

INFOLOG SpA\footnote{https://www.infolog.it/} è una grande realtà aziendale del territorio modenese che si occupa da almeno 25 anni di progettazione e sviluppo di soluzioni software.
L'attività nasce negli anni '80 e si incentra fin da subito sul settore gestionale e su quello logistico.
Con l'avvento del nuovo millennio, nei laboratori viene adottato il linguaggio di programmazione Java\footnote{https://www.java.com/it/} come standard e inizia una progressiva e costante crescita
che porta la ditta alla trasformazione in S.P.A., avvenuta nel 2005.
Questa espansione continua nel 2012 con l'acquisizione di Netfabrica srl, attiva nei settori di assistenza e consulenza informatica.
Nel 2020, infine, la presenza sul mercato dell'azienda si rafforza ulteriormente grazie all'ingresso in Var Group\footnote{https://www.vargroup.it/} del Gruppo Sesa\footnote{https://www.sesa.it/}.
\\
Internamente, INFOLOG SpA (da questo punto in poi chiamata semplicemente INFOLOG per brevità) è strutturata in 5 reparti operativi:
\begin{itemize}
    \item L'amministrazione si occupa della gestione del personale, della sovrintendenza e della fatturazione
    \item Il reparto tecnico comprende operatori specializzati per la gestione della strumentazione e delle reti interne e per l'installazione dei sistemi presso i clienti
    \item AS400 è la divisione che si occupa dello sviluppo e della manutenzione degli omonimi sistemi legacy (oggi IBM i\footnote{https://www.ibm.com/it-it/it-infrastructure/power/os/ibm-i})
    \item Unitegy è la branca che si occupa della soluzione di gestione delle attività commerciali, basata sul software open source Compiere\footnote{http://www.compiere.com/}
    \item Logistics è il reparto più numeroso e attivo negli ambiti di ricerca e sviluppo ed è responsabile della produzione, dell'integrazione e della customizzazione di INTELLIMAG, il gestionale di magazzino proposto in ambito nazionale e internazionale
\end{itemize}
La realizzazione del progetto oggetto di questa tesi è stata svolta presso INFOLOG con l'aiuto del team Logistics.